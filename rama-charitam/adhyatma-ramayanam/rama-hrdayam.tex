\chapt{अध्यात्म-रामायणम्}

\sect{रामहृदये रामचरितम्}

\src{अध्यात्म-रामायणम्}{बालकाण्डः}{अध्यायः १}{श्लोकाः ३२--४३}
\vakta{सीता}
\shrota{हनुमान्}
\notes{In the opening chapter of Adhyatma Ramayana, Sita describes the divine nature of Rama and the various events of His life, which She attributes to Her own divine presence. This chapter is often referred to as ``Ramahṛdayam'' or ``The Heart of Rama.''}
\textlink{}
\translink{}

\storymeta


\uvacha{सीतोवाच}

\addtocounter{shlokacount}{31}

\twolineshloka
{रामं विद्धि परं ब्रह्म सच्चिदानन्दमद्वयम्}
{सर्वोपाधिविनिर्मुक्तं सत्तामात्रमगोचरम्} %1-32

\twolineshloka
{आनन्दं निर्मलं शान्तं निर्विकारं निरञ्जनम्}
{सर्वव्यापिनमात्मानं स्वप्रकाशमकल्मषम्} %1-33

\twolineshloka
{मां विद्धि मूलप्रकृतिं सर्गस्थित्यन्तकारिणीम्}
{तस्य सन्निधिमात्रेण सृजामीदमतन्द्रिता} %1-34

\twolineshloka
{तत्सान्निध्यान्मया सृष्टं तस्मिन्नारोप्यतेऽबुधैः}
{अयोध्यानगरे जन्म रघुवंशेऽतिनिर्मले} %1-35

\twolineshloka
{विश्वामित्रसहायत्वं मखसंरक्षणं ततः}
{अहल्याशापशमनं चापभङ्गो महेशितुः} %1-36

\twolineshloka
{मत्पाणिग्रहणं पश्चाद्भार्गवस्य मदक्षयः}
{अयोध्यानगरे वासो मया द्वादशवार्षिकः} %1-37

\twolineshloka
{दण्डकारण्यगमनं विराधवध एव च}
{मायामारीचमरणं मायासीताहृतिस्तथा} %1-38

\twolineshloka
{जटायुषो मोक्षलाभः कबन्धस्य तथैव च}
{शबर्याः पूजनं पश्चात्सुग्रीवेण समागमः} %1-39

\twolineshloka
{वालिनश्च वधः पश्चात्सीतान्वेषणमेव च}
{सेतुबन्धश्च जलधौ लङ्कायाश्च निरोधनम्} %1-40

\twolineshloka
{रावणस्य वधो युद्धे सपुत्रस्य दुरात्मनः}
{विभीषणे राज्यदानं पुष्पकेण मया सह} %1-41

\threelineshloka
{अयोध्यागमनं पश्चाद्राज्ये रामाभिषेचनम्}
{एवमादीनि कर्माणि मयैवाचरितान्यपि}
{आरोपयन्ति रामेऽस्मिन्निर्विकारेऽखिलात्मनि} %1-42

\fourlineindentedshloka
{रामो न गच्छति न तिष्ठति नानुशोच-}
{त्याकाङ्क्षते त्यजति नो न करोति किञ्चित्}
{आनन्दमूर्तिरचलः परिणामहीनो}
{मायागुणाननुगतो हि तथा विभाति} %1-43

॥इति श्रीमदध्यात्मरामायणे उमामहेश्वरसंवादे बालकाण्डे रामहृदयं नाम प्रथमे सर्गे रामचरितं सम्पूर्णम्॥

\closesection